Våre fremtider
 =========== 

Våre fremtider (engelsk: *Our Futures*) er et spill som oppfordrer deg til å forestille deg nye måter å involvere mennesker i å tenke på fremtiden. Det kan spilles av hvem som helst, men er spesielt relevant for fremtidstenkere, kunstnere, designere og teknologer, så vel som alle som har ansvar for å engasjere eller konsultere publikum. Spillere (enkeltpersoner eller lag) konkurrerer om å utforme scenarier for nye typer deltakende fremtidsaktiviteter som kombinerer nye teknologier og fokuserer på å takle utfordringer fra det 21. århundre, for eksempel tap av biologisk mangfold eller ekstreme værhendelser. 

Skaperen av spillet, [Nesta](https://nesta.org), har utgitt designfilene med en åpen lisens slik at de kan oversettes eller tilpasses. På basis av disse filene har [Fremtenkt](https://fremtenkt.no) laget en norsk versjon til bruk i norskspråklige sammenhenger. Du kan lese mer om spillet og dets utvikling [på Nesta-nettstedet](https://www.nesta.org.uk/feature/our-futures/).

I tråd med den åpne lisensen er det også fritt frem for andre å tilpasse denne norske versjonen av Våre fremtider.

Instruksjoner for hvordan du gjør dette ved bruk av GitHub finner du nedenfor. 

## Bruke, oversette og tilpasse

Både det opprinnelige arkivet og denne norske versjonen er lagret fritt tilgjengelig på GitHub slik at hvem som helst kan laste dem ned.

Det betyr også at du kan endre dem og laste opp nye versjoner for andre å bruke. Hvis du er kjent med Git og GitHub, vet du hva du skal gjøre. Hvis ikke, vil instruksjonene nedenfor lett lede deg gjennom trinnene. 

### Bruke

For å laste ned spillet, klikker du ganske enkelt på den grønne 'Klon eller last ned' knappen øverst til høyre på denne siden, og velg deretter 'Last ned ZIP'. Når filene har lastet ned, pakker du dem ut, og du er klar til å spille! For å laste ned enkeltfiler kan du navigere til dem ved å klikke på fil- og mappekoblingene ovenfor. Når du har navigert til filen du ønsker, kan du klikke på Last ned-knappen. 

### Oversettelse og tilpasning

Når du har lastet ned filene, oppfordrer vi deg til å bruke og tilpasse dem i tråd med vilkårene til [Creative Commons Attribution-NonCommercial-ShareAlike 4.0 International Public License](https://creativecommons.org/licenses/by-nc-sa/4.0/). Det kan for eksempel være ønskelig å endre noe ved spillet eller oversette det til et annet språk. Ved å bruke GitHub kan dine endringer både bli tilgjengelige for andre, og knyttes til den opprinnelige versjonen. Dette betyr at alle som finner spillet vil kunne se alle de forskjellige versjonene folk har laget og enkelt navigere mellom dem. 

1. Opprett en GitHub-konto 
2. Klikk på 'Fork' -knappen øverst til høyre på denne siden.
3. Last ned filsamlingen som en ZIP fra «forken» din og pakk den ut ved å følge instruksjonene ovenfor. 
4. Når du har gjort endringer eller opprettet ny filer og ordnet dem i mapper, trykk på "Last opp filer" -knappen øverst i prosjektet ditt.
5. Dra filene eller nye mapper inn i opplastingsboksen.
6. Ferdig! Din modifiserte versjon av spillet er lastet opp og er for alltid koblet til den originale. 

Lykke til!
